+++
title = 'Home'
date = 2023-01-01T08:00:00-07:00
draft = false
+++

# Şehit Bayram Ali Öztürk Kimdir?

Aslen Of’lu olan Bayram Ali Öztürk Hoca Efendi, 1 Mart 1952 yılında, bir bayram günü Sakarya'nın Karasu ilçesinde, Konacık köyünde dünyaya gelmiştir. Bayram hocamızın babası, hocamız daha iki aylıkken, porfirya hastalığından vefat etmiştir. Aynı hastalıktan hocamız da rahatsızdı. Bunun üzerine hocamız babaannesi ve halası ile yaşamaya başlamıştır. Okul Yılları ve eğitimi boyunca amcası, Hacı Bilal Efendi, maddi ve manevi ihtiyaçlarını karşılamıştır. 

![Bayram Hoca](/img/BayramHoca5.png)

Bayram Ali Öztürk Hocaefendi ortaokulu bitirdikten sonra, İmam Hatip Okulunu dışarıdan vererek mezun olmuştur. 

Hocamız 1971 yılında 19 yaşındayken Adapazarı'nda evlenmiştir. Bir süre Adapazarı'nda, Kuruçeşme mevkisinde vekil imamlık görevini yapmıştır. Daha sonra kazandığı Erzurum Atatürk İlahiyat Fakültesinde Eğitim yapmak üzere Adapazarı'ndan ayrılmıştır. Üniversiteyi başarıyla tamamladıktan sonra Tefsir üzerine Pedagoji sertifikası ve İngilizce dili yüksek derecede sertifika almıştır. Bayram Ali Öztürk hocamız, Arapça, Farsça, Osmanlıca, İngilizce, Fransızca ve orta derecede Almanca biliyordu. 

Bayram hocamız, Üniversitenin son sınıfında Mahmut Efendi Hazretlerine bir mektup yazarak, üniversitenin bitmekte olduğunu ve yapmak istediğini Efendi Hazretlerine bir mektupla dile getirmiştir. Bunun üzerine Mahmut Efendi Hazretleri, İstanbul'a, yanına gelmesini söyler. İstanbul'a gelen Bayram Ali Öztürk Hoca, Mahmut Efendi Hazretleri ile buluşmasında, kendisine “bu zamana kadar öğrendiklerini bir kenara bırak, bugünden sonra sıfırdan başlamak üzere...” şeklinde istikamet vermesi üzerine, hocamız da Şehzadebaşı'ndaki Damat İbrahim Paşa Camii'nde, hafızlığını yaparak başlamıştır. Hocamız marul ve ekmek yiyerek hafızlığını yapmıştır. 

Daha sonra 1986 yılında hocamızın tayini Karaali Mescidine çıktı, bu arada hocamız İsmailağla Camii'nde dersler ve Yavuz Selim Camii'nde Müftülüğü izniyle sohbetler veriyordu. 2001 yılında hocamızın tüm bu faaliyetlerine son verilerek, tayini Küçükköy'deki Mevlana Camii'ne çıktı ve buradan da emekli olmak zorunda kaldı. 

Bir erkek, iki kız babası olan Bayram Ali Öztürk Hoca, küçük kızına hafızlık eğitimi vermiştir.